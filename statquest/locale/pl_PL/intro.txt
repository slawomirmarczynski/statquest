StatQuest, aplikacja metod statystycznych do analizy danych.

Program StatQuest służy do analizy danych wskaźnikowych,
porządkowych i kategorycznych. Nie obsługiwane są w nim dane
przedziałowe.

Przykładem danych wskaźnikowych może być wartości napięcia ogniw
AAA mierzone w woltach. Będą to wartości wyrażone liczbami
zmiennoprzecinkowymi takimi jak 1.45, 1.39, 1.52.
W takim przypadku mamy wartości dla których sens ma obliczanie
średniej arytmetycznej, odchylenia standardowego itp.

Dane porządkowe są w programie StatQuest rozumiane jako takie które
można opisać liczbami całkowitymi. Czy ma sens obliczanie średniej
dla takich danych? Może mieć, może nie mieć. Przykładowo jeżeli
osobom wysokim przypiszemy jako kod 1, a niskim 0, to obliczona
dla danej populacji średnia coś mówi o tym jaki procent ludzi jest
wysokich w tej populacji. Jeżeli dodamy jeszcze kod 2 dla rudych
oraz kod 3 dla mieszkańców małych miasteczek... to obliczona
technikami statystycznymi średnia nie ma sensu.
Choć same obliczenia są/byłyby dość proste.

Dane kategoryczne to takie dane które nie są wyrażalne liczbami.
Dobrym przykładem może być kolor oczu: niebieskie, zielone, ...
Każda wartość jest wyrażona nie-liczbowo, nie da się obliczyć
średniej czy odchylenia standardowego.
